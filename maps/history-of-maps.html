<!DOCTYPE html>
<html lang="uk">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="Історія створення карт">



    <title>Історія створення карт</title>

    <link rel="icon" href="/styles/favicon.png" type="image/png">

    <link rel="stylesheet" href="/styles/style.css">

    <link rel="canonical" href="https://radomyshl-istoriya.netlify.app/maps/history-of-maps.html">
    <!-- Google tag (gtag.js) -->
    <script async src="https://www.googletagmanager.com/gtag/js?id=G-0RR86VGXM6"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());

        gtag('config', 'G-0RR86VGXM6');
    </script>

</head>



<body>
    <div class="container">

        <!-- Заголовок -->
        <header>
            <div class="site-title">РАДОМИШЛЬ</div>
            <p>Погляд крізь час</p>
        </header>

        <!-- Меню -->
        <nav>
            <ul>
                <li><a href="/index.html">Головна</a></li>
                <li><a href="/images/photo.html">Світлини</a></li>
                <li><a href="map-gallery.html">Мапи</a></li>
            </ul>
        </nav>

        <!-- Основний контент -->
        <main>
            <section class="section">

                <h1>Історія створення карт</h1>

                <p>У підлітковому віці мені подобалося малювати мапи з вигаданими фантастичними країнами. Позначати на
                    них міста, а потім з'єднувати їх автошляхами та залізницями. На берегах морів розташовувати
                    міста-порти та прокладати до них морські шляхи. У той час я навіть колекціонував справжні
                    географічні карти та атласи. Найбільшою була у мене карта України. Я з сусідськими хлопцями
                    розгортав її на підлозі: ґудзики нам слугували уявними автомобілями, якими ми подорожували
                    глянцевими дорогами між містами країни. Ось це була гра — не якась там настільна, а напільна! Після
                    закінчення школи цю карту я подарував рідному навчальному закладу.</p>
                <p>А ще ми любили ходити містом: розвідувати вулиці, на яких ніколи не бували, бродити околицями та
                    відкривати для себе, як колумби, нові невідомі нам місця. Мені завжди хотілося побачити Радомишль з
                    висоти пташиного польоту, подивитися на його обриси. По пам'яті я почав креслити свої перші плани
                    міста.</p>
                <p>Пройшли роки. Дитячі захоплення витіснулись дорослим життям і забулись. Якось я купив собі маленький
                    калькулятор, вивчаючи його функції, помітив одну цікаву особливість: коли до набраного числа
                    поставити «плюс», а потім постійно натискати кнопку «дорівнює», то вказане число буде весь час
                    додаватися. З калькулятора виходить непоганий лічильник — тут до мене і повернулися з дитинства мої
                    мрії створити план Радомишля. Я пристосував калькулятор на кермо велосипеда, а з геркону і магніту
                    зробив датчик на колесо, під’єднавши його проводами паралельно кнопці «дорівнює». Потім увів
                    окружність колеса 2,16 м. Все, одометр готовий!</p>
                <p>Озброївшись компасом (для виміру кутів), блокнотом і олівцем, я почав їздити на велосипеді та
                    проводити виміри. Потім вдома в масштабі переносив їх на папір, викреслюючи квартали міста.
                    Паралельно з планом Радомишля я створював карту прилеглого до нього лісу.</p>
                <p><img src="3-m.jpg" alt="Первинні паперові карти 90-х років." width="640" class="inline-img" />
                <div style="font-style: italic; text-align: center;">Первинні паперові карти 90-х років.</div>
                <p>Багато часу було витрачено, сотні кілометрів наїжджено та пройдено. Радомишльські ліси ростуть на
                    піщаних ґрунтах, тож часто лісові дороги та просіки для велосипедиста через пісок стають
                    непроїзними, а в низинах вони ще й губляться в заболочених хащах із порослі. Але на які труднощі я б
                    не натрапив, бажання створити карти міста та лісу було сильним.</p>
                <p>Хоча, якщо бути чесним до кінця, ентузіазм кілька разів покидав мене, і робота на рік-два зупинялася.
                    Потім знову я повертався до неї. Ось так потроху на папері час від часу матеріалізувалися мої дитячі
                    мрії. Звичайно, на цьому все не закінчилося. Років зо два тому я придбав комп'ютер, трохи пізніше
                    цифровий фотоапарат. Нові захоплення — нові горизонти. Можливості комп'ютерної техніки не дали мені
                    заспокоїтись. І я, ледь навчившись керувати комп'ютерною мишкою, побачив перший найпростіший
                    графічний редактор Paint із стандартного комплекту Windows, і відразу почав створювати карти в
                    електронному вигляді. Довелося дуже багато попрацювати та знайти способи, як розв’язати поставлені
                    задачі за допомогою обмежених можливостей цієї програми.</p>

                <p>Скоро буде рік, як я зробив свою першу вилазку в Інтернет. У мережі нещодавно з’явились кілька
                    варіантів знімків Радомишля і його околиць зі супутника. Роздільна здатність фото невелика, але це
                    краще, ніж взагалі нічого. Більші можливості має графічний редактор Photoshop. Якщо фото із
                    супутника відредагувати в цій програмі, то може вийти відмінна карта лісу та план міста, причому з
                    мінімальними спотвореннями. Але є одне «але»… як завжди: коли є бажання — мало можливостей, а коли є
                    можливості — немає бажання. Хоча, хто знає, може, коли-небудь…</p>

                <p>***</p>
                <p>«Коли-небудь» настало в грудні 2009 року. На початку літа цього ж року в Інтернеті з'явився знімок
                    Радомишля зі супутника DIGITAL GLOBAL. Щоправда, якість знімка залишає бажати кращого: не скрізь
                    можна розгледіти малі будиночки, та й хмари закривають частину міста. Але навіть за таких недоліків
                    радості у мене було безмірно. Нарешті я зміг розглядати рідне місто та його околиці з висоти
                    пташиного польоту. З трепетом я вдивлявся у давно вже мені знайому і рідну мережу вулиць, але вже
                    деталізовану будинками, зеленню дерев, вигинами річок, контурами озер. Тепер я мав фотографічну
                    інформацію, і у мене була програма Photoshop та навички роботи в ній, а не було тільки бажання.</p>
                <p>Минуло ще пів року, і, якось на початку грудня, я вирішив спробувати малювати карту на основі
                    космічного знімка… так і не зміг зупинитися, поки її не намалював. Мої дитячі картографічні фантазії
                    не пропали даремно. Вони втілилися в реальну роботу, якою послуговуються радомишляни та не лише. Моя
                    праця була використана в колективному проекті TravelGPS, де план Радомишля був адаптований та
                    інтегрований у, Навігаційну карту України.</p>


                <h2>Післямова</h2>
                <p>У новій версії плану 2010 року за основу був взятий супутниковий знімок. У версію 2017 року були
                    внесені виправлення та доповнення: підписано 135 міських вулиць, замінено 33 назви на нові, 8 —
                    позначені для забудови нового мікрорайону, 4 — прилеглі до села Лутівки. Всього підписано 147
                    вулиць. У центрі Радомишля показана забудова кварталів, а також великі промислові будівлі та
                    багатоповерхові будинки по всьому місту. На плані підписано також деякі державні установи,
                    громадські й приватні підприємства.</p>

                <div class="signature">Павло Тужик, 2008, 2017</div>

            </section>

            <p><a href="/index.html" class="back-link">← Назад на головну</a></p>
        </main>
        <footer>
            <p>© 2025 Радомишль: Погляд крізь час.</p>
        </footer>
    </div>
</body>

</html>
<!DOCTYPE html>
<html lang="uk">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="description"
    content=" З опису Радомисля та повіту, виконаного у 1805 р. губернським землеміром Масловським">



  <title>З опису Радомисля та повіту, виконаного у 1805 р. губернським землеміром Масловським</title>

  <link rel="icon" href="/styles/favicon.png" type="image/png">

  <link rel="stylesheet" href="/styles/style.css">

  <link rel="canonical" href="https://radomyshl-istoriya.netlify.app/posts/documents/maslovskiy-1805.html">
<!-- Google tag (gtag.js) -->
<script async src="https://www.googletagmanager.com/gtag/js?id=G-0RR86VGXM6"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-0RR86VGXM6');
</script>
  
</head>



<body>
  <div class="container">

    <!-- Заголовок -->
    <header>
      <div class="site-title">РАДОМИШЛЬ</div>
      <p>Погляд крізь час</p>
    </header>

    <!-- Меню -->
    <nav>
      <ul>
        <li><a href="/index.html">Головна</a></li>
        <li><a href="/images/photo.html">Світлини</a></li>
        <li><a href="/maps/map-gallery.html">Мапи</a></li>
      </ul>
    </nav>

    <!-- Основний контент -->
    <main>
      <section class="section">

        <h1>З опису Радомисля та повіту, виконаного у 1805 р. губернським землеміром Масловським</h1>

        <p><em><strong>(рукописний відділ бібліотеки ім. Вернадського):</strong></em></p>
        <h2>Опис міста Радомисля</h3>
          <p>Оне місто у 1737 році померлим митрополитом Волоткевичем закладене і влаштоване для захисту від набігів
            ворожих, обнесене було земляним валом, котрий нині за довготривалістю завалився, населене ж різного звання
            людом, герб вищезгаданого міста &ndash; орел двоголовий, що має дві невеликі корони, а між ними велика в
            ногах
            держава і берло, а всередині хрест, під ногами ж &ndash; три голуби в леті, що мають у роті запалені
            смолоскипи, зображені на білому тлі, і йменувалося до 1795 р. митрополичим містечком, а по приєднанні до
            Російської імперії за височайше конфірмованим Волинській губернії штатом у 1796 році зроблене повітовим
            містом
            і нині ж з відокремленням з Волинської до Київської губернії іменується повітовим, відстанню від
            губернського
            міста в 99 верств.</p>
          <p>Розташування має на суходолі за течією річки Великої Мики на лівому боці і по обидва боки рівчака
            безіменного, що впадає в ріку Мику, місто оточене з одного боку орними землями, а з другого сінокосом,
            Боровим
            і Чорним лісом, місто розділене на дві частини: перша обнесена земляним валом, який за давністю обвалився,
            інша &ndash; передмістя.</p>
          <p id="mag">У ньому церква греко-російська соборна дерев'яна ветха в ім'я Святої Трійці, друга домініканська і
            дім
            кам'яний у два поверхи, забудовані колишнім митрополитом Теодосієм Ростоцьким, але не закінчені; у ньому
            зроблена комора для зберігання державної казни у нижньому поверсі, де зберігається повітове казначейство, а
            в
            решті дерев'яних будинків, які нині казенні, розміщені присутствені місця: 1-е городниче правління,
            повітовий
            нижній земський, підкоморський суди, і архіви у названому замком, при якому поштова контора і двір, де
            утримуються пошти, а городовий магістрат на торговельній площі, під яким для зберігання товарів &ndash;
            знизу
            камінні лавки, всього казенних будинків у місті 23. Єврейська школа дерев'яна одна; міщанських лавок 20.</p>
          <p>Промисел і торгівля міських жителів складаються з різних дріб'язкових товарів, які отримують з Волинської
            губернії містечка Бердичева і з заводів свого повіту, а саме: сіль, дерев'яний, кришталевий, скляний і
            глиняний посуд, а до того ж різні їстівні припаси, і розвозять на торги, що бувають у своєму повіті: в
            містечка Брусилів, Коростишів, Рожів і Чорнобиль, а деякі з жителів мають хист до ремесла шевського,
            швацького
            ткацтва простого чорного і сірого сукна і полотна, ковальського та інших маловажливих, а здебільшого
            вправляються у хліборобстві, деякі ж мають для домашнього вжитку і невеликі сади, в котрих ростуть вишні,
            яблука, дулі і груші. Ярмарків у місті буває на рік чотири, перший у день Святителя Миколая травня 9, другий
            у
            день Життєдайної Трійці, третій на свято Преображення Господня серпня 6, а четвертий у день Воздвиження
            Чесного Хреста вересня 14 числа, а притому кожної неділі бувають невеликі торги, на які з'їжджаються з
            хлібом,
            сіллю і дрібними їстівними припасами з різних сіл свого повіту, також з інших хлібородних поселень суміжних
            повітів, і не більше тривають як ярмарки, так і торги по одному дню; фабрик і заводів немає, окрім
            винокурного
            і цегельного, млин один за течією ріки Тетерів на правому боці на дві борошняні і одну ступотолочну постави,
            мешканці ж мають вдосталь городніх ї овочевих рослин, у місті винокурних заводів два, млин один.</p>
          <p>Ріка Мика течію свою почала того ж повіту вище села Старосілець і протікає через різні поселення і поблизу
            міста гирлом своїм впадає в ріку Тетерів, котра глибиною буває всякої спекотної пори у два аршини, а місцями
            більше і менше, котрого судового ходу і сплаву плотами лісу ніколи не буває; в річках Тетереві, Миці і
            річках
            ловиться риба: щуки, окуні, лящі, коропи, лини, плітки і решти дрібного роду буває посередньо.</p>
          <h2>Опис Радомисльського повіту</h3>
            <p>Цей повіт оточений суміжними повітами Київським і Сквирським, а губерніями Волинською, Мінською і за
              рікою
              Дніпром малоросійською Чернігівською; у всьому ж цьому повіті у власницьких поселеннях грунт землі
              здебільшого
              чорний і сіропіщаний до врожаю різного хліба здатний, трави ростуть посередні, а при деяких поселеннях,
              при
              ріках Дніпрі, Прип'яті, Ужі, Тетереві, Здвижі, Ірші і Візні, є достатньо будівельного і дров'яного
              червоного і
              чорного лісу, з якого до корабельного будівництва придатного достатньо бути може; по ріках, що течуть
              Радомисльським повітом, вільного судоплавного ходу за нездатністю їх течії бути не може; вода ж для
              вживання
              людям і худобі придатна; у них ловиться риба: щуки, окуні, плітки, лини, коропи й іншого дрібного роду
              посередньо. </p>
            <p>Селяни вправляються у хліборобстві, а частково у виробництві дерев'яного і глиняного простого посуду, а
              ще
              відбувають на панів певну панщину і платять чинш, а деякі промишляють смолокурством, сіллю, рибою солоною,
              зажитків великих не мають, а тільки що потрібне для існування, у полях і лісах звірі: вовки, ведмеді,
              лисиці,
              зайці, дикі кози, білки і кабани, птахи: орли, солов'ї, дрозди, тетереви, щиглі, куріпки, жайворонки,
              вівчарики, вівсянки, чижі, синиці, перепілки, яструби, ворони, сороки, галки, горобці та інші їм подібні;
              а
              при воді лебеді, дикі гуси, качки, кулики, бекаси, дупельшнепи і чайки; у всьому повіті заводів
              винокурних,
              залізних і мідних 229, млинів 149.</p>

      </section>

      <p><a href="/index.html" class="back-link">← Назад на головну</a></p>
    </main>
    <footer>
      <p>© 2025 Радомишль: Погляд крізь час.</p>
    </footer>
  </div>
</body>

</html>
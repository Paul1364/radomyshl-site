<!DOCTYPE html>
<html lang="uk">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="description"
    content="Опис Радомисльського замка у Книзі інвентарів митрополичої єпархії уніатської церкви за 1774 рік">



  <title>З Книги інвентарів митрополичої єпархії уніатської церкви. 1774 рік</title>
  <link rel="icon" href="/styles/favicon.png" type="image/png">

  <link rel="stylesheet" href="/styles/style.css">

  <link rel="canonical" href="https://radomyshl-istoriya.netlify.app/posts/documents/knyga-invertariv-1774.html">
<!-- Google tag (gtag.js) -->
<script async src="https://www.googletagmanager.com/gtag/js?id=G-0RR86VGXM6"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-0RR86VGXM6');
</script>

</head>


<body>
  <div class="container">
    <!-- Заголовок -->
    <header>
      <div class="site-title">РАДОМИШЛЬ</div>
      <p>Погляд крізь час</p>
    </header>

    <!-- Меню -->
    <nav>
      <ul>
        <li><a href="/index.html">Головна</a></li>
        <li><a href="/images/photo.html">Світлини</a></li>
        <li><a href="/maps/map-gallery.html">Мапи</a></li>
      </ul>
    </nav>


    <main>
      <!-- Довідка про місто -->

      <section class="section">



        <h1>З Книги інвентарів митрополичої єпархії уніатської церкви. 1774 рік</h1>
        <div class="intro-note">
          <blockquote>
            <p><strong>Із "Нарисів з історії Радомишля" Л. Тимошенка:</strong></p>
            <p>&laquo;Найціннішою знахідкою став опис замку, виявлений у Книзі інвентарів митрополичої єпархії
              уніатської церкви за 1774 рік, який зберігається в Центральному державному історичному архіві Росії (м.
              Санкт-Петербург). Документ цікавий передовсім тим, що в ньому подано перелік усіх 70 мешканців міста (а це
              імена і прізвища підлеглих чоловічої статі) з інформацією про сплату податків. Єврейський кагал міста
              налічував 33 особи чоловічої статі. Документ дає прізвища 6 осіб шляхтичів: Романовський, вдова Романенка,
              Ян Крижановський, Доменік Ставінський, Іваніцький, Василь Мокрицький. Підлеглі сплачували річного чиншу
              266
              злотих, євреї - 182 злоті, оренди корчемної сплачувалось 2&nbsp;100 злотих. Усього податків сплачувалось
              містом на суму в 2 643 злоті. </p>
            <p>Опис замку є унікальним насамперед за його інформативністю й докладністю. Тому й подається він нижче у
              перекладі з польської в повному обсязі. Знахідка опису надала можливість авторові розробити проект
              графічної
              реконструкції Радомисльського замку. Хоча сакральні споруди до опису чомусь не увійшли, їх усе ж розміщено
              на
              тих місцях, де вони були, згідно з іншими архівними свідченнями, у ХVIII ст. Показано на малюнку і
              митрополичий будинок та недобудований кафедральний собор, закладені в останній третині ХVIII ст.
              митрополитом
              Я. Смогоржевським.» </p>
          </blockquote>
        </div>
        <h2>Опис будівель у місті Радомислі. Замок Радомисльський. </h2>

        <h3>Замок </h3>
        <p>В'їжджаючи до Радомисля трактом, який іде з Києва, по праву руку над рікою, званою Мика, стоїть замок,
          опоясаний довкола ровом і валом, а давніше, як показують сліди, двічі дубовими палями був весь оточений;
          тобто
          раз &ndash; валом від замку, а другий &ndash; понад ровом. Натомість тепер понад ровом від міста на всьому
          протязі йде паркан з різаного соснового дерева, покритий дашком; з п'ятьма кутами, з вирізаними в них
          бійницями, а від фільварку* лише рів, понад яким були палі, але зараз повигнивали аж до винниць<sup
            id="fnref1"><a href="#fn5">5</a></sup>; а від
          цих
          винниць до брами місцями хоч і є ще, однак повалені. А валом біля замку &ndash; дубовий частокіл. До цього
          замку в'їзд від міста, де зі входу при мості перша брама на двох стовпах між частоколом від ріки Мика, з
          одного боку і парканом від міста, з другого. Зверху над нею дашок, оббитий сосновим ґонтом. У цій першій
          брамі
          ворота подвійні з дубових дощок з залізними кунами<sup id="fnref1"><a href="#fn8">8</a></sup>. </p>
        <h3>Друга велика брама на два поверхи з соснового дерева </h3>
        <p id="bra">Далі по дорозі в замок через міст є друга велика брама на два поверхи з соснового дерева, оббита
          ґонтом, у
          котрій двоє подвійних воріт із залізними кунами, що зачиняються на дерев'яний засув. У ній на низу,
          тобто на
          першому поверсі, з лівого боку комора, до неї двері на завісах з залізними защіпкою та засувкою, а з
          правого
          боку двері на завісах, а при них усередині дверцята соснові, що засуваються дерев'яним засувом &ndash;
          до
          тюрми для невільників. Напроти вхідних дверей ідуть гвинтові сходи, вийшовши по яких на другий поверх, є
          велика палата, до неї двері подвійні фасовані липові старі на залізних завісах з французьким замком,
          нічого не
          вартим. У цій палаті вікон 4, шиб круглих скла простого, оправлених у дерево, що вимагають ґрунтовної
          направи,
          два вікна з засувами зсередини з соснових дощок. З цієї палати двері до ванькиру<sup id="fnref1"><a
              href="#fn4">4</a></sup> на завісах подвійні
          старі, у
          ванькирі вікно одне простого скла зіпсоване; у тому ванькирі з лівого боку є двері до малої палати, в
          якій
          одне вікно простих шиб, оправлених у дерево, звідти двері до сіней<sup id="fnref1"><a
              href="#fn13">13</a></sup> прості з дощок соснових на завісах з
          клямкою і защіпкою. У великій палаті один стіл, три тапчани, два крісла, а в малій палаті столик і
          тапчан. Для
          малої і великої палат, а також для ванькира &ndash; одна піч з кахелю у квіти, знизу білого старого. У
          сінях
          сходи на горище, в ньому одне вікно, в якому шиби повибивані, там же з палат &ndash; мурований комин, що
          виходить на дах, потребує відновлення. </p>
        <h3>Комора з соснового дерева </h3>
        <p>При виході з цієї брами &ndash; вниз недалеко неї комора з соснового дерева, рублена на два поверхи
          під
          гонтом, місцями в даху протікає. На першому поверсі, тобто внизу, спіжарня<sup id="fnref1"><a
              href="#fn14">14</a></sup>, до якої двері на завісах
          із
          замком усередині і залізним засувом, у ній знаходиться пічка, з цегли викладена, і двадцять три штуки
          дерев'яного соснового посуду для насипання ласощів. Під дахом комори на другий поверх гвинтові сходи,
          вийшовши
          якими на піддашшя, відразу двері до скарбцю на залізних завісах з внутрішнім замком. У скарбці вікон
          три, двоє
          простих шиб круглих простого скла, а третє вікно тафльове, в якому немає жодної цілої четвертини. У
          скарбці
          лише скарбових валторній одна пара, великих пил тріцьких дві, одна стара ручна і нічого більше немає,
          порожньо. З того скарбцю на цьому ж поверсі є двері до комірки на залізних завісах, у якій вікно одне
          простого
          скла, стіл і стілець там же. До кожного вікна в коморі, скарбці і в комірці є віконниці з залізними
          гратами і
          підлога всередині скарбця і довкола піддашшя з соснових дощок. </p>
        <h3>Муровані резиденції </h3>
        <p>Від комори по праву руку розташовані муровані резиденції, вхід до яких з дитинця. Вони є
          двоповерхові, в
          середині мурів сходи муровані з дерев'яним точеним поруччям, перед ними два круглі муровані стовпи
          для
          ліхтарів. Під сходами комірка мурована порожня, без жодного замка. Навпроти цієї комірчини
          посередині першого
          поверху вхід до сіней, також без замка, а з сіней праворуч і ліворуч є палати порожні без вікон,
          дверей і
          печей. На куті того ж поверху &ndash; тюрма, також без вікон і дверей порожня, а на іншому куті від
          фільварку
          на цьому ж поверсі скарбець, до якого дубові двері на завісах з замком критим. Там всередині з
          лівого боку
          біля дверей піч з кахелю в блакитні квіти, знизу біла і вікно велике з залізними ґратами. У цьому
          скарбцю є:
          скриня одна велика, друга менша для зберігання паперів, запечатані двома печатками. А ключ від цього
          скарбця у
          магазинового писаря. Увійшовши сходами на другий поверх, перед вікнами і дверима вздовж мурів
          &ndash; ганок,
          тобто піддашшя на стовпах мурованих з дерев'яним поруччям у формі штахет, перед сходами &ndash;
          двері соснові
          на завісах, увійшовши якими до сіней &ndash; праворуч зала, тобто велика палата, до якої двері
          соснові на
          завісах одинарні з французьким замком, а в цій залі ліворуч піч жовтого глазурованого кахелю, при
          ній камін,
          вимуруваний у стіні без жодної форми; тафльових вікон, оправлених у дерево, чотири, і підлога з
          соснових
          дощок. У тій залі є двері до малої палати на завісах з клямкою і замком, навпроти дверей вікно одне,
          при
          дверях з лівого боку дерев'яна шафка, там же ніби на алькові<sup id="fnref1"><a
              href="#fn2">2</a></sup>перегородка з соснового дерева, де піч
          з
          глазурованого кахелю, при якій комин, виведений на дах. По лівій стороні в сінях зала, тобто друга
          велика
          палата, до якої двері на завісах з внутрішнім замком. Увійшовши тими дверима до неї, праворуч піч з
          глазурованого кахелю і комин мурований, на дах виведений, а зліва &ndash; мальована шафа з двома
          перегородками
          і з замком. У цій палаті вікон тафльових чотири, в дерево оправлених, з неї до першого кабінету
          &ndash;
          фасовані соснові двері одинарні на завісах. Коло цих дверей у палаті ціла стіна, оббита мальованим
          полотном. У
          цьому кабінеті двоє вікон тафльових простої роботи, оправлених у дерево, з нього до кутового покою
          двері з
          внутрішнім замком і завісами. У ньому піч жовта глазурована і камін, виведений на дах, тут же двоє
          вікон
          тафльових, так само в дерево оправлених, з того покоїку двоє дверей, одні &ndash; на піддашшя, а
          другі &ndash;
          у двір до валу, від котрого мур скрізь псується. Вся підлога в цьому будинку викладена сосновими
          дошками, а
          стіни всередині пообсипалися, і дах скрізь протікає. Зійшовши вниз з цих резиденцій, біля палів коло
          скарбця є
          льох<sup id="fnref1"><a href="#fn9">9</a></sup> мурований, до якого від тих же палів двері на завісах, одні з
          защіпкою, а другі, далі до
          льоху, дубові з
          внутрішнім замком. </p>
        <h3>Льох мурований </h3>
        <p>Зійшовши вниз з цих резиденцій, біля палів коло скарбця є льох мурований, до якого від тих же
          палів двері на
          завісах, одні з защіпкою, а другі, далі до льоху, дубові з внутрішнім замком. А там далі з одного
          боку
          прибудова завалилась. </p>
        <h3>Дерев'яні старі палати </h3>
        <p>Від льоху, з правого боку навпроти брами, як іти з брами на дитинець, стоять дерев'яні старі
          палати, до яких
          у сінях подвійні двері на завісах із замком. З сіней праворуч велика трапезна палата, до якої
          двері
          столярської роботи на завісах, у ній вікон з кватирками чотири, стіл довгий липовий на ніжках
          один, при дверях
          у кутку мальована шафа з двома шухлядами і дверцятами. З цієї палати до ванькира двері одинарні
          соснові на
          завісах, там вікон тафльових, у дерево оправлених, три і глазурована піч, яка обігріває велику
          палату та
          ванькир, при ній камін, мурований у палаті. З того ванькиру двері до малої спальні, в котрій піч
          з кахелю і
          одне вікно. При вікні липовий стіл і крісло. З цієї кімнатки знову двері на завісах до другої
          кімнати поруч, у
          котрій також вікно одне, піч з кахелю білого глазурованого і камін. Далі звідти є двері до
          ванькиру другої
          палати, яка розташована ліворуч у сінях. У цьому ванькирі троє вікон без кількох шиб. Виходячи з
          ванькиру до
          великої палати, дверей немає, а в палаті четверо вікон, троє цілих, а в четвертому немає двох
          кватирок. Піч,
          що обігріває ванькир і палату, чорна глазурована, стара, в ній зверху кілька кахлів відпало. У
          тій же палаті
          стоять стіл і два крісла з соснового дерева. Виходячи з палати до сіней &ndash; двері на завісах
          із залізною
          клямкою, зіпсовані; в цілій резиденції підлога з соснового дерева і стелі також, а сам будинок
          іззовні
          гебльований<sup id="fnref1"><a href="#fn6">6</a></sup>, за прусською модою вапном тинькований, але вже
          осипався і дах великого відновлення
          потребує.
        </p>
        <h3>Кухня </h3>
        <p>З цієї резиденції, вийшовши на дитинець &ndash; праворуч кухня з соснового дерева круглого
          будована, до неї
          вхідні двері соснові на завісах, посередині сіней кухня, над котрою комин, що виходить на дах.
          А на кухні двоє
          козлів і дві залізні обложини. Із сіней ліворуч пекарня, в якій для випікання тіста одна піч,
          а для обігріву
          друга кахельна, обидві розвалені. У цій кімнаті двоє малих простих вікон і перегородка для
          невільників, у
          котрій віконечко, захищене залізними гратами. А праворуч у сінях челядницька, до неї двері
          соснові прості на
          завісах, при дверях піч кахельна проста для обігріву, а друга для випікання хліба, велике
          вікно з круглими
          шибами простого скла, стіл і топчан. З цієї кімнати до меншої навпроти двері на завісах із
          залізною клямкою,
          при дверях камін і кахельна піч проста. У цій кімнаті двоє вікон простих шиб, оправлених у
          дерево. Звідти
          двері до ванькира соснові на завісах прості, а у ванькирі одне вікно і одна піч для обігріву,
          що виходить
          також і до малої кімнати. У задній частині будинку в сінях кухні комірчина для сховку, до якої
          двері прості на
          завісах із залізною клямкою і дерев'яним засувом усередині. У цій комірчині одне мале вікно і
          велика лава
          кругом попід стінами. Уся кухня стара, обдерта, побита і потребує відновлення. </p>
        <h3>Семінаріум<sup id="fnref1"><a href="#fn12">12</a></sup></h3>
        <p>Ідучи із замку до фільварку, біля паркана можна побачити семінаріум порожній з соснового
          дерева, в костку<sup id="fnref1"><a href="#fn7">7</a></sup>
          оправленого і гебльованого. Входячи до нього з боку міста &ndash; ганок на чотирьох стовпах
          дерев'яних, а
          вгорі над ганком кімната без печі і вікон з сосновою підлогою. Під тим ганком вхід на
          коридор наскрізний через
          резиденцію, який тягнеться з одного боку. Посередині так само другий вхід, а третій від
          фільварку без жодного
          замка. У цьому семінаріумі п'ять резиденцій, до першої вхідні двері з боку міста соснові на
          завісах, усередині
          троє вікон з шибами простого скла і піч кахельна зелена, що обігріває кімнату і ванькир.
          Також тут камін
          мурований, що виходить на дах. Біля цієї резиденції друга &ndash; без дверей, печі і вікон,
          у котрій стеля
          пообсипалася. Ідучи далі коридором до фільварку, бачиш три кімнати: одна з ванькиром, а дві
          без нього. У тій,
          що з ванькиром, піч зелена з комином, що виходить на дах, двері на завісах і троє вікон, а
          тих, що без
          ванькира, &ndash; двері на завісах соснові, піч зелена з кахелю для обігріву і вікно. Між
          тими трьома
          резиденціями до третьої двері на завісах, усередині немає печі, а вікно, як і в інших,
          наполовину вибите. Ці
          резиденції семінаріума покриті одним дахом, котрий посередині продертий, через що вся
          будівля гниє і
          занепадає. </p>
        <h3>Будинок писаря </h3>
        <p>За дорогою, котра йде до фільварку, недалеко від того семінаріуму праворуч збудований
          будинок писаря чи
          канцелярії з виправленого соснового дерева, до нього двері з соснових дощок. Коли заходиш
          тими дверима до
          сіней, праворуч двері до кімнати, також з соснових дощок на завісах із залізною клямкою.
          Усередині тієї
          кімнати праворуч піч з білого кахелю проста, а від неї комин, виведений на дах. З кімнати
          до ванькира двері на
          завісах, у кімнаті вікон двоє, в одному вибита кватирка; у ванькирі &ndash; одне, усі
          простого скла. Навпроти
          дверей у сінях комірка, до якої двері соснові із залізною клямкою. Цей будинок добре
          покритий дахом із
          соснового гонту. </p>
        <h3>Фільварок, будинки економа </h3>
        <p>Дорога між тим будинком ї семінаріумом веде через долину поза замком над рікою Микою.
          Фільварок обгороджений
          парканом, що тягнеться від возовні аж до стайні, стоїть навпроти броварні. До нього
          ведуть ворота великі
          подвійні, що засуваються бруском, покриті дашком. Увійшовши ними у двір, бачимо будинки,
          в яких мешкав економ,
          вхід до них з боку замку через ганок на чотирьох стовпах, а на ньому кімнатка літня, до
          котрої входиться
          сходами з сіней, двері на завісах і троє вікон простого скла. А до сіней двері також на
          завісах з залізною
          клямкою. У сінях ліворуч двоє дверей на завісах з клямками і гачками залізними, одні до
          великої їдальні, а
          другі до кімнати. У великій їдальні зелена кахельна піч на мурованому фундаменті, яка
          обігріває їдальню,
          ванькир і малу кімнату. В їдальні і кімнаті каміни муровані, від яких великий мурований
          комин, виведений на
          верх даху. У їдальні четверо великих вікон з віконницями на завісах, у ванькирі два
          менші, а в кімнаті одне. В
          їдальні біля дверей шафа столярської роботи, сосновий квадратний стіл на ніжках і двоє
          стільців. З їдальні до
          ванькиру, а з ванькиру до кімнати соснові двері на завісах з клямками і гачками
          залізними, а підлога з
          соснових дощок. </p>
        <p>У сінях посередині кухня мурована з виведеним на дах комином, ліворуч двоє дверей: одні
          до пекарні, другі
          &ndash; до ванькира. У пекарні піч кахельна на фундаменті мурованому, а при тій печі
          &ndash; дві печі для
          випікання хліба: одна у кімнаті, а друга у ванькирі. У кімнаті четверо вікон простого
          скла, а у ванькирі три.
          Попід вікнами дві великі лави. З сіней вихід на двір до стодоли через ганок також на
          чотирьох стовпах. </p>
        <p>На другому ганку також є літня кімната без печі і вікон, праворуч комора, збудована з
          соснового дерева,
          оправленого в костку, обшита дранкою. До неї соснові двері з защіпкою і засувкою
          залізними, на завісах. У цій
          коморі посередині льодовня, викопана в землі, обшита сосновим деревом, до неї з підлоги
          зверху дверцята на
          бігунках. З комори на гору сходи збоку, над якими двері на бігунках. Позаду комори
          прибудована конюшня з
          соснового дерева, покрита дранкою, до неї ворота з дощок на бігунках, тут же жолоб і
          ясла біля стіни комори.
          Біля конюшні є ворота між парканами, якими йдучи, ніби вуличкою, через кілька кроків
          бачимо другі ворота на
          тік, обоє воріт подвійні з соснової дранки. </p>
        <h3>Тік </h3>
        <p>Біля току поставлений дубовий частокіл, посеред нього стодола велика з круглого
          соснового дерева, з чотирма
          воротами, одні напроти других, крита соломою, місцями обдерта. Повернувшись із стодоли
          до воріт ліворуч,
          бачимо шпихлір<sup id="fnref1"><a href="#fn16">16</a></sup> з круглого соснового дерева, до якого соснові
          ворота на бігунках із
          внутрішньою засувкою і
          клямкою залізною, а в ньому засіки при двох стінах і підлога з соснового дерева,
          шпихлір добре покритий
          дранкою. </p>
        <h3>Обора<sup id="fnref1"><a href="#fn10">10</a></sup> </h3>
        <p>Виходячи з току праворуч &ndash; обора, обгороджена сосновим парканом з шопами
          довкола, що завалились; в
          оборі на той час перебували 15 голів великої рогатої худоби. Виходячи на двір
          &ndash; по цю ж руку
          новозбудована хатина, оббита дранкою, з дверима, піччю і вікнами. Тим же боком ідучи
          попід паркан на південь,
          бачимо новозбудовану возовню, дошками накриту з подвійними дверима, що закриваються
          на брус. Біля неї стайня,
          покрита соломою, теж з подвійними воротами, всередині жолоби і ясла. Від цієї
          стайні їдучи в бік будинків, бачимо другу стару стайню, покриту соломою з дверима на
          бігунках, обгороджену
          частоколом. Біля цієї стайні навпроти комори стоїть давній шпихлірчик з соснового
          круглого дерева, оббитий
          ранкою, котрий зараз перетворений на пташник. </p>
        <h3>Броварня<sup id="fnref1"><a href="#fn3">3</a></sup></h3>
        <p>Ідучи з фільварку вниз до винниць, у куті частоколу бачимо хвіртку, через котру
          йдеться з гори до панської
          броварні. Ліворуч шпихлір для складу з готовою горілкою. Той шпихлір є з соснового
          дерева круглого, зроблений
          в закот, до нього двері з двома засувками і залізним ключем, усередині підлога з
          соснового дерева, там дві
          бочки з горілкою і цебер стоїть, більше нічого немає. Шпихлір потребує нового
          накриття. Сходячи від шпихліра
          до річки Мики, зустрічаємо броварню панську, яка має ворота з соснових дощок на
          бігунках. Праворуч за ворітьми
          в кутку хатина для винника, з простими дверима на бігунках, піччю і двома вікнами
          простого скла на дев'ять
          шибок. Виходячи з цієї хатини до броварні &ndash; праворуч четверо печей, у двох
          вліплені котли для варіння
          горілки, а в двох буртаки мідні, що вміщують у себе десять коновок. Ліворуч попід
          стіни стоїть броварське
          начиння: кадок до затирання &ndash; 9, бражних &ndash; 2, для засипання солоду
          &ndash; 2, бочок &ndash; 3,
          кадовбів - 2, коновок &ndash; 4 і цебрів &ndash; 2. Біля цієї броварні воловня з
          соснового дерева, добре
          покрита. Натомість броварня потребує перекриття. </p>
        <h3>Свинарник, воскобійня і олійня </h3>
        <p>Виходячи згаданими воротами з броварні на подвір'я, ліворуч над вищезгаданою
          рікою бачимо свинарник, у якому
          один кабан скарбовий годується і губернаторська льоха з поросятами. Навпроти
          броварні &ndash; шоти для
          нерогатої худоби, в котрих перегородок, тобто хлівів, п'ять, які потребують
          ремонту. Вище шоп є воскобійня і
          олійня під одним дахом, там колод дві, піч, у котрій пательня залізна для
          смаження матерії на олію, і інші
          реквізити. Дах місцями протікає. </p>
        <p>Ідучи від броварні попід замок до міста &ndash; праворуч солодовня невелика з
          соснового дерева, оббита
          дранкою, навпроти якої і вище броварні стоять ще дві для орендарів, незакінчені
          нові, а третя стара, дранкою
          оббита, з усім броварським орендарським начинням. </p>
        <h3>Ратуша<sup id="fnref1"><a href="#fn11">11</a></sup></h3>
        <p id="rat">Вийшовши звідти нагору до міста &ndash; посередині ратуша, у котрій
          нижній поверх, тобто крамниці, по обох
          боках з мурованим склепінням. До них дубові двері на завісах деякі з замками,
          а другий поверх з соснового
          дерева, оправленого в костку і гебльованого, покритий гонтом. З чотирьох боків
          у ньому фаціяти<sup id="fnref1"><a href="#fn15">15</a></sup> мальовані. На
          цьому поверсі великих кімнат з ванькирами дві, з печами поливаними і з
          коминами, виведеними на дах. Двері на
          завісах з клямками ії вікна з шибками простого скла, оправленими в дерево.
          Підлога у цьому будинку з соснових
          дощок, покладена на другому поверсі, а перший без підлоги. </p>
        <p>Під ратушею льох мурований для вина з внутрішньою мурованою перегородкою, до
          котрого двоє дубових дверей на
          завісах з клямками і залізними защіпками. </p>
        <h3>Австерія<sup id="fnref1"><a href="#fn1">1</a></sup></h3>
        <p>Йдучи від ратуші до плебанії &ndash; австерія заїзна велика з соснового
          дерева збудована, гонтом оббита, з
          двома воротами на бігунках, які закриваються на клямку, з хвіртками малими.
          У сінях під стіною жолоб, а
          посередині кухня з дерева збудована. В обох кінцях тих сіней кімнати з
          ванькирами, до кімнат і ванькирів двері
          на завісах з клямками і защіпками залізними, з ванькирів також двері на
          подвір'я. У кімнатах печі з простого
          кахелю для обігріву, а при них другі для випічки хліба на мурованих
          підвалинах. Там же в кімнатах по четверо
          вікон, а у ванькирах по одному простого скла, столів великих два і стільців
          два. </p>
        <h3>Біля австерії льох великий </h3>
        <p>Збоку біля австерії льох великий, викопаний у землі, весь обмурований
          муром, у середині &ndash; з
          перегородкою, до нього троє дверей на завісах з залізними защіпками. Над
          входом до того льоху комірка з
          соснового дерева, до нього двері на завісах із защіпкою і тут же з одного
          боку засіки для збіжжя; підлога з
          брусів укладена, а дах з дощок. </p>
        <h3>Корчма та нові будинки </h3>
        <p>За австерією, ідучи з Вишевич до міста, ліворуч &ndash; корчма заїзна
          новозбудована, до неї двоє великих
          воріт на бігунках, у сінях з обох боків жолоби і ясла. З сіней до
          шинкової кімнати двері на завісах, там же
          піч кахельна для обігріву, а інша пекарська. Троє вікон простого скла. З
          кімнати до ванькиру двері на завісах
          з клямкою, тут же вікно і двері на подвір'я. Позаду корчми шпихлір
          новозбудований, до якого від сіней навколо
          ідуть дубові палі. А оскільки зараз у місті надана свобода євреям, тому
          деякі будинки коштом єврейським, а
          деякі скарбом будуються ще і невикінчені. З тих будинків жодного
          прибутку для скарбу немає у зв'язку з наданою
          на кілька років свободою. </p>

        <p style="text-align: right;"><strong><em> Текст взято з книги Людмили
              Гладиш «Ключі від міста»
            </em></strong>
        </p><br />




        <h3>
          </p> <strong> Тлумачний словничок </strong> </h3>
        <div class="list-block">
          <ol>
            <li id="fn1"><strong>Австерія</strong> &ndash; Готель, трактир, харчевня.
            </li>
            <li id="fn2"><strong>Альков</strong> &ndash; Заглиблення в стіні кімнати для
              ліжка; ніша.</li>
            <li id="fn3"><strong>Броварня</strong> &ndash; Пивоварня.</li>
            <li id="fn4"><strong>Ванькир</strong> &ndash; Бічна кімнатка, відокремлена
              стіною від великої кімнати.</li>
            <li id="fn5"><strong>Винниця</strong> &ndash; Підприємство, де виготовляли
              горілку і спирт; ґуральня.</li>
            <li id="fn6"><strong>Гебльований</strong> &ndash; Струганий.</li>
            <li id="fn7"><strong>Костку</strong>,(в костку оправленого) &ndash; Надання профілю колоди кубічної форми.
            </li>
            <li id="fn8"><strong>Куна</strong> &ndash; Металева скоба на дверях, воротах
              для засува.</li>
            <li id="fn9"><strong>Льох</strong> &ndash; Спеціально обладнана яма із
              східцями для зберігання продуктів (переважно
              овочів і фруктів).</li>
            <li id="fn10"><strong>Обора</strong> &ndash; Відгороджена частина подвір'я з приміщеннями для худоби.</li>
            <li id="fn11"><strong>Ратуша</strong> &ndash; Будинок, в якому містилося або
              міститься міське самоврядування.</li>
            <li id="fn12"><strong>Семінаріум або семінарія (від лат. seminarium &ndash;
                &laquo;розсадник&raquo;)</strong> &ndash;
              Навчальний заклад для підготовки християнського духовенства.</li>
            <li id="fn13"><strong>Сіни</strong> &ndash; Нежила частина селянських хат і
              невеликих міських будинків, яка з'єднує
              жиле приміщення з ґанком, рундуком або ділить хату, будинок на дві
              половини.</li>
            <li id="fn14"><strong>Спіжарня</strong> &ndash; Комора для харчових запасів.
            </li>
            <li id="fn15"><strong>Фаціяти</strong> &ndash; Фронтони на даху будинку.</li>
            <li id="fn16"><strong>Шпихлір</strong> &ndash; Комора для зберігання зерна.
            </li>
          </ol>
        </div>
      </section>
      <p><a href="/index.html" class="back-link">← Назад на головну</a></p>
    </main>
    <footer>
      <p>© 2025 Радомишль:
        Погляд крізь час.</p>
    </footer>

  </div>
</body>

</html>